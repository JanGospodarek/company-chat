I Barok
1. Pojęcia:
a) sonet - kunsztowna forma wiersza, 14 wersów, 4 - 4 - 3 - 3 (temat - podmiot wiersza - refleksja - refleksja)
b) pamiętnik - relacja o zdarzeniach, których autor był uczestnikiem lub świadkiem, z dystansu czasowego (z możliwą opinią)
c) racjonalizm - najdoskonalszym/jedynym źródłem wiedzy jest ludzki rozum, prawdą jest tylko to, co można rozumowo określić i uzasadnić
d) kontrreformacja - odpowiedź na reformację, zmierzająca do uzdrowienia stosunków w Kościele, rekatolizacja
e) mistycyzm
- teoria pozazmysłowego, ekstatycznego uniesienia religijnego, wynikającego z bezpośredniego kontaktu z Bogiem
- w sztuce: oddziaływania na odbiorcę nie tylko poprzez intelekt, ale przede wszystkim przez emocje
f) sarmatyzm
- jako idea: polska szlachta pochodzi w prostej linii od starożytnego ludu Sarmatów, Polska uznana przedmurzem chrześcijaństwa (za Ural, utopcu!)
- jako styl życia: awanturniczość, pijaństwo, honor, waleczność, brak zainteresowania państwem, megalomania (przekonanie o wyższości nad resztą społeczeństwa), gościnność, przepych, ksenofobia, sielsko-wiejskie życie
g) marinizm - koncepcja zaskoczenia odbiorcy poprzez efektowną formę, metafory, ogromna ilość środków stylistycznych
h) konceptyzm - dążenie do nieustannego zadziwiania, koncept to pomysł wyszukany i oryginalny (np. sonet "Do trupa" bruh)
i) poezja dworska - utwór dworską rozrywką, bez głębokich refleksji religijnych i metafizycznych
j) poezja metafizyczna - utwór będący najczęściej religijną refleksją
k) vanitas - motyw marności, wszelkie dobra materialne i życie ziemskie przeminą (skeleton fall), martwa natura
2. Środki stylistyczne:
a) oksymoron - sprzeczny logicznie epitet (np. szybki ślimak, zimny płomień, krótki Długosz)
b) peryfraza - zastąpienie prostego pojęcia prostym opisem (np. z chińskich ziół ciągnione treści -> herbata, po stawie pływa dariusz się nazywa -> DS)
c) parafraza - zmiana treści tak, aby dalej oznaczała oryginał (np. czytelnik -> ten, kto czyta, "Perfumy przyjemnie pachną” → „Perfumy mają przyjemny zapach”)
d) przerzutnia - przeniesienie części zdania do następnego wersu (np. 
to lęk odwieczny ciemny lęk
o kruchy ludzki ląd zaczyna
(przerzutnia)
bić I zwycięży słyszysz szum
)
e) hiperbola - celowe przesadzenie w określeniu rzeczy albo czynności (umrę ze śmiechu, nudzę się śmiertelnie, wieki cię nie widziałem)
f) wyliczenia - wymienienie jakichś wyrazów (np.: był smutny, głodny i zły)
g) anafora - celowe powtórzenie słowa lub zwrotu na początku kolejnych wersów (np.:
Szybko, zbudź się, szybko, wstawaj.
Szybko, szybko, stygnie kawa!
Szybko, zęby myj i ręce! (...)
)
h) paradoks - twierdzenie logiczne, które służy do zaskakujących/sprzecznych wniosków (np.: Chcąc być łagodnym, okrutnym być muszę)
i) puenta - zaskakujące podsumowanie utworu
j) figura sumacji - rodzaj puenty, zebranie najważniejszych elementów wiersza, połączenie ich i zyskanie efektu, (np.: wiersz "Na oczy królewny angielskiej[...]" (Duuugi tytuł)
k) makaronizm - wtrącenie z obcego języka (szczególnie łacina) (np.: Jako Kserkses ob caricas Atticas podniósł przeciwko Grecyi wojnę)
l) anegdota - historyjka z życia wzięta (najczęściej humorystyczna)
3. Wiersze do przeczytania i analizy środków stylistycznych:
a) Mikołaj Sęp-Szarzyński (poezja metafizyczna): Sonet IV (O wojnie naszej), Sonet V (O nietrwałej miłości)
b) Daniel Naborowski (obie poezje): Krótkość żywota (metafizyczny, vanitas), Na oczy królewny angielskiej, która była za Fryderykiem, falcgrafem reńskim, obranym królem czeskim (poezja dworska, sumacja)
c) Jan Andrzej Morsztyn (poezja dworska): Do trupa, Niestatek (no ship accident)
4. "Pamiętniki" Jan Chryzostom Pasek:
a) cechy utworu:
- epicki utwór
- opisuje przeżycia Paska
- wydarzenia chronologicznie, ale z perspektywy czasu
- autor wyolbrzymia zwłaszcza swoje dokonania, ludzka pamięć zawodzi
- cechy języka: zbliżony do potocznego, ale przez makaronizm i barbaryzm (niełacińskie wtrącenia) zbliżony do intelektualnego; barwne opisy; humor; dynamika poprzez użycie czasu teraźniejszego; dygresje i anegdoty
b) wydarzenia:
- rok Pański 1658: zdobywanie szwedzkiej twierdzy Koldyngii, wysadzenie Szwedów usprawiedliwione faktami - protestanci wsadzający konie do kościołów, porównanie do żab, szlachecka ksenofobia
- rok Pański 1660 "W obozie": po uczcie i popijawie pijany jak bela Pasek pokonał w 3 pojedynkach równie pijanych braci Nuczyńskich i Marcina Jasińskiego
- rok Pański 1664: spektakl teatralny zwycięstwa Francuzów nad cesarzem niemieckim - jeden z polskich szlachciców nawoływał do zabicia aktora grającego cesarza, gdyż ten uwolniony rozpocząłby nową wojnę, rozsierdzony zabił tego aktora, reszta szlachciców zaczęła masakrę (moment braciszka)
- rok Pański 1667 "Komendy": zaloty do wdowy Anny z Remiszowskich Łąckiej w postaci zmiany służby "u krwawego Marsa" na służbę u pani Łąckiej
- rok Pański 1680 "O wydrze, co się Robakiem nazywała": król poprosił (próżnego o fakt poproszenia właśnie jego) Paska o podarowanie wydry imieniem Robak, która budziła zachwyt zestawem sztuczek, przydatnością i inteligencją, Robak nie dawał się głaskać nikomu poza władcą, gdy zwierzak zginął w incydencie, król bardzo rozpaczał (płakusiacz)
c) charakterystyka Paska:
- główny bohater, narrator
- typowy Sarmata z idei i stylu życia - prosty człowiek, pijak, wesołek, cwaniak, awanturnik, waleczny, sprawny, elokwentny, ksenofob, próżny ALE patriota
- lubi zwierzęta
5. Pytania jawne:
a) Sarmacki portret polskiego szlachcica. Omów zagadnienie na podstawie znanych Ci fragmentów Pamiętników Jana Chryzostoma Paska. W swojej odpowiedzi uwzględnij również wybrany kontekst.
Idealnym przykładem Pasek - patrz cechy Sarmaty. Konteksty: Pan Zagłoba z "Potopu" jako sympatyczny i wojowniczy pijak, ale swojak; ewentualnie Kmicic; satyra Krasickiego "Świat zepsuty" lub "Pijaństwo"; "Zemsta" Fredry; "Pan Tadeusz"; kontekst historyczny

II Oświecenie
1. Pojęcia:
a) empiryzm - poznawanie świata poprzez doświadczenie, zmysły i uczucia
b) liberalizm - wolność największą wartością ("nie zgadzam się z tym co mówisz, ale oddam życie, abyś miał prawo to powiedzieć")
c) mecenat - opieka wpływowych i bogatych nad artystami
d) publicystyka oświeceniowa - w oświeceniu zaczęły pojawiać się gazety, gdzie publikowano reportaże, felietony i inne utwory (np. Krasicki pisał do gazety "Monitor")
e) sentymentalizm - skupienie na człowieku i jego uczuciach, indywidualności, powrót do natury (np. Franciszek Karpiński)
f) arkadia - fikcyjna kraina, uważana przez poetów za krainę wiecznego szczęścia, ziemski raj, symbol idealnej krainy spokoju, ładu, sielankowej, wiecznej szczęśliwości i beztroski (konteksty -> Soplicowo z "Pana Tadeusza", Zasławek z "Lalki", Nawłoć z "Przedwiośnia", twórczość Karpińskiego)
g) klasycyzm - odwołanie w sztuce i literaturze do antyku
h) rokoko
- ogólnie: stylistyka lekkości, dekoracyjności, swobody, asymetrii, egzotyki
- w literaturze: stylistyka czułości, delikatności, lekkości, intymności, erotyzmu
i) komizm
- ogólnie: zjawisko zdolne wywołać śmiech
- sytuacyjny: spiętrzenie niezwykłych zdarzeń i wypadków, wymuszających śmieszne zachowanie
- postaci: uwypuklenie cech postaci oraz sytuacji z nimi związanych
- słowny: żart, dowcip, dialog, powiedzonka
2. Gatunki literackie:
a) bajka - krótki utwór z morałem, często wierszowany, czasem żartobliwy, alegoryczny (metaforyczny, bo bohaterami mogą być przedmioty, zwierzęta, zjawiska będące odpowiednikami ludzi)
b) satyra - wyśmianie czegoś poprzez hiperbolizację (wyolbrzymienie), karykaturę, bez zapronowania rozwiązań
c) komedia - komiczny luźny utwór
3. Twórczość Krasickiego:
a) "Hymn do miłości ojczyzny":
- jedynie ludzie cnotliwi czują miłość do Ojczyzny, dla której wszystko wydaje się znośne (niewola, zatrucie, kalectwo), a wręcz chwalebne
- dla miłości Ojczyzny nawet nie żal umrzeć, byleby ją wspomóc i wspierać
b) satyry (warto samemu przeczytać!!!):
- "Żona modna": krytyka fałszywych i nieprzemyślanych małżeństw, mężczyzna skuszony czterema wsiami poślubił kobietę próżną, chcącą przepychu i wytworności
- "Pijaństwo": krytyka pijaków, opis ich zachowania i przemyśleń, pochwała trzeźwości, niekonsekwencja pijaków
- "Do króla": obśmianie szlachty, która krytykuje cechy króla (wybrany w wolnej elekcji, Polak, młody, łagodny, uczony), na które w większości nie ma wpływu (jego stanowisko wynika przecież z wybrania przez szlachtę)
- "Świat zepsuty": wymienienie upadku obyczajów i zepsucia moralnego, porównanie do tonącego okrętu, którego jednak warto się trzymać i chronić
c) bajki (warto samemu przeczytać!!!):
- „Ptaszki w klatce”: młody ptak nie rozumie wolności, bo urodził się w klatce; wartość wolności rozumieją tylko Ci, którzy jej zaznali
- „Szczur i kot”: szczur myślał, że go adorują (kadzą kadzidłem) i przechwalał się; zajęty sobą stracił czujność i padł ofiarą kota; egoizm może zaślepić
- „Jagnię i wilcy”: dwa wilki zobaczyły jagnię; na jego skargę odpowiedziały, że jest smaczne, słabe i w lesie i go zjadły; silny zawsze znajdzie powód, aby skrzywdzić słabszego; prawo siły mocniejsze niż argumenty
- „Kruk i lis”: kruk miał ser w dziobie, lis zaczął go chwalić i skłonił do śpiewu, przez co kruk wypuścił ser, który padł łupem lisa; "bywa często zwiedzionym, kto lubi być chwalonym"
4. Twórczość Franciszka Karpińskiego:
- "Do Justyny": wiersz miłosny, odwołania do przyrody; podmiot liryczny rozpacza nad nieodwzajemnioną miłością do Justyny, opisuje swój stan (usta spieczone, łzy, ogień trawiący wnętrzności); mimo tego dalej kocha, o czym świadczy ostatnia strofa, gdzie jedno łaskawsze spojrzenie spowodowało odwołanie i uznanie całej wypowiedzi za żart
- "Laura i Filon": poemat romantyczny; Laura wybiera się ma spotkanie z ukochanym Filonem; ten kryje się, a Laura rozpacza, że ją zdradza; Filon wychodzi z ukrycia i pociesza ukochaną, razem spędzają miłe i upojne chwile (moja siostra to podsumowała następująco - Laura kiedy Filon ukrył się za jakimś krzakiem i nie widzi go przez pół sekundy: zdramdza mnmnie)
5. "Skąpiec" - Molier:
a) fabuła
- Akt I: Walery i Eliza stają przed trudnościami związanymi z ich uczuciem, blokowanym przez skąpstwo ojca dziewczyny - Harpagona. On sam chce ożenić się z biedną Marianną, którą kocha Kleant, brat Elizy. Harpagon ma dla Kleanta upatrzoną bogatą wdowę, w dla Elizy Anzelma, który zgodził zrzec się praw do posagu (małżeństwo jako kontrakt). Dyskusje z Harpagonem nic nie dają.
- Akt II: Kleant chce pożyczyć pieniądze. Ofertę przez pośredników złożył mu Harpagon, jego ojciec (jest lichwiarzem). Dochodzi do kłótni. Pojawia się swatka Frozyna informująca o pozytywnych rozmowach z Marianną i jej matką. Strzałka, służący Kleanta, mówi jej, że nie ma co liczyć na nagrodę od Harpagona, co się potwierdza.
- Akt III: Harpagon planuje organizację przyjęcia. Wydaje kolejne polecenia, które tylko potwierdzają jego skąpstwo. Próbuje się dobrze zaprezentować jak najmniejszym kosztem. Służący Jakub nie wytrzymuje i mówi Harpagonowi, że uznaje się go za skąpca i dusigrosza. Poprzysięga zemstę Waleremu, który zdaje się popierać Harpagona.
W końcu pojawia się Marianna z Frozyną. Dziewczyna jest pełna obaw. Swatka nakłania ją, aby najpierw pomyślała o swojej przyszłości materialnej, a dopiero później wybierała na drugiego męża kogoś, kto jej się naprawdę podoba.
Kiedy pojawia się Harpagon, Marianna milczy. Frozyna stara się rozładować niezręczną sytuację i tłumaczy milczenie nieśmiałością dziewczyny. Kiedy na scenie pojawia się Kleant, mimochodem, pod przykrywką niepozornych wypowiedzi wyznaje Mariannie swoje uczucia. Ona w podobny sposób mu odpowiada. Harpagon niczego nie rozumie, ale wzbudza to w nim niepokój. Każe synowi przestać, co ten wykorzystuje – i w imieniu ojca wprost wychwala urodę dziewczyny. Kolejno zamawia na koszt ojca poczęstunek, ofiarowuje pierścień. Harpagon nie chcąc być oskarżonym o skąpstwo, nie może zareagować. Marianna pod naciskiem – godzi się przyjąć podarek.
Harpagon wychodzi, bo czeka na niego interesant z pieniędzmi, po drodze złości się na Szczygiełka, który go potrącił. Godzi się na odesłanie koni do podkucia, bo chce panie zabrać na jarmark.
- Akt IV: Kleant, Marianna, Eliza i Frozyna zastanawiają się, jak wyjść z sytuacji. Chcą przekonać matkę Marianny do Kleanta. Harpagon widzi, jak Kleant całuje rękę Marianny. Wzbudza w nim to podejrzenia, więc podstępem zmusza syna do wyznania uczuć wobec dziewczyny. Między ojcem i synem dochodzi do poważnej kłótni, gdzie rozjemcą ma być Jakub, ale nic z tego. Harpagon chce wydziedziczyć syna, jeśli ten nie porzuci zalotów wobec Marianny.
- Akt V: Strzałka wykrada Harpagonowi szkatułkę ze złotem. Lichwiarz wzywa Komisarza, który ma pomóc znaleźć winnego. Jakub w ramach odwetu kieruje oskarżenia na Walentego. Ten nieświadomy, o co chodzi, przyznaje się do uczucia wobec Elizy. To jeszcze bardziej rozsierdza Harpagona.  Grozi córce, że zamknie ją w klasztorze, a jej ukochanego wyśle na szubienicę. W całą dyskusję wciągnięty zostaje Anzelm. Okazuje się, że Walery to ocalały z katastrofy statku syn Anzelma i brat Marianny. Na Harpagonie nic nie robi wrażenia do momentu, gdy pojawia się Kleant i obwieszcza, że odda ojcu szkatułkę, jeśli tylko ten zgodzi się na jego związek z Marianną. Do dyskusji włącza się Anzelm, który przekonuje Harpagona do udzielenia zgody na związek Marianny i Kleanta oraz Walerego i Elizy, obiecując, że pokryje wszystkie koszty. Harpagon się godzi i szczęśliwy chce już uścisnąć swoją szkatułkę.
b) ważniejsi bohaterowie:
- Harpagon: tytułowy skąpiec, lichwiarz, paryski mieszczanin, w życiu kieruje się pieniądzem i oszczędzaniem na wszystkim ("wystawne" wesele, niepodkute konie, pożyczki na absurdalny procent, małżeństwa dzieci jako biznes)
- Kleant: syn Harpagona, zakochany w Mariannie, oskarżany przez ojca o rozrzutność, chce być niezależny, buntuje się przeciwko skąpstwu ojca
- Eliza: córka Harpagona, chce wyrwać się z domu, zakochana w Walerym, dość bierna wobec problemów, oczekuje na wysiłki Walerego
- Walery: zaginiony syn Anzelma, brat Marianny, zakochany w Elizie, szuka sposobu na ożenek, sprytny i zdeterminowany, stara się schlebiać Harpagonowi
- Marianna: córka Anzelma, siostra Walerego, zakochana w Kleancie, nie chce się zgodzić na małżeństwo z Harpagonem, ale nie umie sprzeciwić się matce, którą się opiekuje
- Anzelm: ojciec Walerego i Marianny, przed katastrofą statku nazywał się Tomasz, zupełnie bezinteresowny, przeciwieństwo Harpagona, rozwiązuje całą sytuację
6. Pytania jawne:
a) Czy dobra materialne czynią człowieka szczęśliwym? Omów zagadnienie na podstawie Skąpca Moliera. W swojej odpowiedzi uwzględnij również wybrany kontekst.
- Nie czynią/Szczęście jedynie złudne: Harpagon zagubił się w swojej obsesji, nie był całkowicie szczęśliwy (konteksty: "Lalka" Prusa - Wokulski nie osiąga pełni szczęścia mimo sukcesu finansowego, "Księga Koheleta" - refleksja, według której szczęście wynika z wartości duchowych, a przyziemskie sprawy uznaje za marność nad marnościami, "Opowieść wigilijna" Charles'a Dickens'a [ha ha] - Ebenezer Scrooge nie jest tak naprawdę szczęśliwy ze swojego skąpstwa)
b) Relacje rodzinne w krzywym zwierciadle. Omów zagadnienie na podstawie Skąpca Moliera. W swojej odpowiedzi uwzględnij również wybrany kontekst.
- Relacje rodzinne mogą stanowić źródło komizmu: dzieci Harpagona bezskutecznie walczące z jego skąpstwem, które jest źródłem komicznych sytuacji (konteksty: "Zemsta" Fredry, "Żona modna", "Tango" Mrożka)
c) Bajki jako opowieści o prawach rządzących światem. Omów zagadnienie na podstawie znanych Ci bajek Ignacego Krasickiego. W swojej odpowiedzi uwzględnij również wybrany kontekst.
- Bajki dawały morał, czyli pouczenie o tym, jak działa świat: "Kruk i lis", "Jagnię i wilcy", "Ptaszki w klatce", "Szczur i kot"